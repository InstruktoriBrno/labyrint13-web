====== Praktické informace ======

  * Termín: 10.8. - 18.8.2013
  * Místo: Pelhřimovsko
  * Účastníci: 16 účastníků ve věku 21 a více
  * Cena: cca 4600 korun
  * Kontakt: labyrint(o)bespin.cz (Janina)

==== O kurzu ====

{{  :foto:img_4826.jpg?nolink&200|}}Naší snahou je nabídnout nabitý, avšak vyvážený a pestrý program pro tělo i duši, náročný tak aby pro Tebe mohly být některé aktivity výzvou, jiné odpočinkem. Možná se během kurzu dotkneme některých osobních témat a přesto, že je v týmu několik psychologů, **nejedná se o skupinovou ani individuální psychoterapii.** 

**Doporučujeme** na kurz cestovat raději vlakem či autobusem, se zavazadlem nositelným na zádech (tzn. nikoliv s kufrem), lépe sám, než s kamarádem, partnerem či příbuzným (který by mohl odvádět moji pozornost, a před kterým bych se nemohl dostatečně uvolnit), přijet odpočinutý/á fyzicky i psychicky a den po kurzu si vyčlenit pro pozvolný návrat do reality. Můžeme Vám slíbit, že kurz bude intenzivní a plný zážitků!

==== O ceně ====
{{:foto:img_5448.jpg?nolink&200 |}}Cena 4600 korun zahrnuje náklady na ubytování, stravu a potřebný materiál, lektoři si nenárokují žádný honorář. Cena se může zdát poněkud vyšší než jiné kurzy IS Brno, je to z důvodu menšího počtu účastníků, který jsme upřednostnili (viz [[o_metode|o metodě]]).


==== O přihlašování a účastnících ====
Účastnickou skupinu kurzu Labyrint vybíráme podle předem stanovených kritérií tak, aby byla skupina vyvážená a zároveň různorodá, a také navzájem se obohacující. Po přihlášení se zde v rozhraní webu tedy očekávej náš email s dotazníkem. Výběr účastníků bude časově odstupňovaný, a to min. ve dvou kolech – termíny se dozvíš vždy s předstihem na webu. Vždy po určité době vybereme několik přihlášených lidí tak, aby ti již měli jistotu a mohli si tak plánovat další část léta, tzn. že s přibývajícím časem bude zbývat méně a méně volných míst... První a druhé kolo bylo uzavřeno 28. 5. a 14. 6., další a poslední se **uzavírá na konci června!** Účastníkem kurzu se tady stáváš až po našem potvrzení, že jsi byl/a vybrán, a po Tvém zaplacení účastnického poplatku. Všechny potřebné informace Ti budou zaslány emailem.