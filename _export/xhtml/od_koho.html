<!DOCTYPE html>
<html lang="en" dir="ltr">

<!-- Mirrored from labyrint13.instruktori.cz/_export/xhtml/od_koho by HTTrack Website Copier/3.x [XR&CO'2014], Sat, 05 Jan 2019 14:15:55 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
  <meta charset="utf-8" />
  <title>od_koho</title>
<meta name="generator" content="DokuWiki"/>
<meta name="robots" content="index,follow"/>
<meta name="date" content="2013-05-16T11:12:54+0200"/>
<meta name="keywords" content="od_koho"/>
<link rel="search" type="application/opensearchdescription+xml" href="../../lib/exe/opensearch.php" title="Labyrint: cesta životem"/>
<link rel="start" href="../../index.html"/>
<link rel="contents" href="../../od_kohodecf.html?do=index" title="Sitemap"/>
<link rel="alternate" type="application/rss+xml" title="Recent Changes" href="../../feed.php"/>
<link rel="alternate" type="application/rss+xml" title="Current Namespace" href="../../feed8be0.php?mode=list&amp;ns="/>
<link rel="alternate" type="text/html" title="Plain HTML" href="od_koho.html"/>
<link rel="alternate" type="text/plain" title="Wiki Markup" href="../raw/od_koho.txt"/>
<link rel="canonical" href="../../od_koho.html"/>
<link rel="stylesheet" type="text/css" href="../../lib/exe/css3642.css?t=prsnl10&amp;tseed=1367184889"/>
<script type="text/javascript">/*<![CDATA[*/var NS='';var JSINFO = {"id":"od_koho","namespace":""};
/*!]]>*/</script>
<script type="text/javascript" charset="utf-8" src="../../lib/exe/jse276.php?tseed=1367184889"></script>
</head>
<body>
<div class="dokuwiki export">

<h1 class="sectionedit1" id="o_tymu">O týmu</h1>
<div class="level1">

<p>
Labyrint pro vás pod hlavičkou <a href="http://www.instruktori.cz/" class="urlextern" title="http://www.instruktori.cz/"  rel="nofollow">Instruktoři Brno</a> pořádají: 
</p>

<p>
<img src="../../_media/img_6345_1.jpg_%3b" class="medialeft" title="Divi" alt="Divi" />
</p>

<p>
<strong>DIVI</strong> (IS Brno)
</p>

<p>
Psycholog/psychoterapeut, občasný učitel i věčný student, sportovec i povaleč, především však člověk. 
Byl zplozen zjara, narodil se v neděli a vyrůstal živen nadějí, sny a láskou, radostí i žalem, vírou i pochybami. Dožil se úctyhodného věku devětadvaceti let a snaží se žít tak, aby nikomu neškodil, nedělal druhým věci, které sám nechce, byl užitečný. Rád tvoří, rád hraje, si hraje, se hraje, občas rád i jen tak je. V budoucnu by chtěl vytvořit vzácný výtvor - fungující rodinu. Zkrátka se pokouší o to aby jeho existence nebyla zbytečnou investicí…
</p>
<hr />

<p>
<img src="../../_media/img_6350_2.jpg_%3b" class="mediaright" title="Janina" alt="Janina" />
</p>

<p>
<strong>JANINA</strong> (PŠL)
</p>

<p>
Na svět jsem se dostala přidušená, pravděpodobně pro to nesnáším malé uzavřené prostory, hlubší psychické následky to však (doufejme) nemá. V dětství o mě říkali že jsem chytrá jak rádio a i slovní hodnocení v 1. třídě obsahovalo vedle sebe slova “šikovná” ale “drzá”. Bavilo mě lézt na stromy a často jsem měla rozbitá kolena, později jsem energii směřovala již kreativněji - do závodního aerobiku, jako vedoucí kroužků až k zážitkovce a třeba taky do tance. Na SŠ jsem se zapsala opět jako “ta drzá”, snad ale zrovna díky výřečnosti jsem vystudovala psychologii. Ráda a často prožívám dramatické i humorné role na prknech co znamenají svět, ovšem zatím z pozice diváka, aktuálně sama studuji roli manželky v předmanželské přípravě.
</p>
<hr />

<p>
<img src="../../_media/img_6371_1.jpg_%3b" class="medialeft" title="Kris" alt="Kris" />
</p>

<p>
<strong>KRIS</strong> (IS Brno)
</p>

<p>
Světlo světa spatřila na podzim roku 1986. Už odmala ráda pozorovala dění kolem sebe a svéhlavě (někdy až zarputile) se snažila přijít věcem na kloub. Zvídavou otázkou „A proč?“ vytáčela nejprve rodiče, později tety v jeslích a poté i paní učitelky. Krom zájmu o okolní dění postupně nacházela zalíbení v hračkách, výtvarném umění, hudbě, sportovních aktivitách, domácích zvířatech, jedincích opačného pohlaví, společenských akcích a cestování. Dnes jsou středobodem jejího zájmu děti, hlavně ty školou povinné. Jejich prostřednictvím se může vrátit v čase a znovu pozorovat svět dětskýma očima - se všemi jeho výzvami i nástrahami, se všemi jeho radostmi i starostmi, ve vší jeho pestrosti i nekonečné fantazii. A to ji baví…
</p>
<hr />

<p>
<img src="../../_media/img_6328_1.jpg_%3b" class="mediaright" title="Bóďa" alt="Bóďa" />
</p>

<p>
<strong>BÓĎA</strong> (PŠL)
</p>

<p>
Narodil se jednu letní neděli, mírně přidušen. Snad proto strašně píše, nenaučil se pořádně ani jeden z pěti jazyků, které se od třetí třídy do konce vysoké naučit zkoušel, a již od jeslí se snaží hledat řešení problémů předkládaných druhými jako nezměnitelná fakta, čímž tehdy rozčiloval tety v jeslích a dnes shodně své nadřízené, podřízené i studenty (všechny shodně v brněnském univerzitním prostředí). Proč nenosí trička a nerad se holí není zřejmé, osamělé toulání po lesích během střední školy za to ale zřejmě nemůže. I když nepředpokládal, že by umřel výrazně starší než Wolker, je mu dnes už 30 a stále prospívá. V nejbližší době by chtěl přečíst knihu Maus a pořídit ovci, ve vzdálenější době pak… Kdo ví; má rád šířku a ta jej svádí od hloubky.
</p>
<hr />

<p>
<strong>ATHAJ</strong> (IS Brno/PŠL) 
</p>

<p>
<img src="../../_media/img_6412_1.jpg_%3b" class="medialeft" title="Athaj" alt="Athaj" />
</p>

<p>
Narozen v blížencích. Dětství strávil na sídlišti, v lese a na horách. Pubertu prožil v hospodě, zbytek času u počítače a nebo co nejdál od Brna.
Jeho dožití se celých třech dekád je přisuzováno jeho nezměrnému apetitu: již přežil m.j. vypití vody z konvalinek, závislost na perníku, vysoké hory, fakultu informatiky, hinduismus i manželství. 
V tyto dny ke spatření v kanceláři a laboratořích při “dělání vědy” a (m)učení studentů, případně v dalekých krajích s fotoaparátem nebo na pódiu s basou; obojí proklatě nízko.
</p>

</div>
</div>
</body>

<!-- Mirrored from labyrint13.instruktori.cz/_export/xhtml/od_koho by HTTrack Website Copier/3.x [XR&CO'2014], Sat, 05 Jan 2019 14:15:55 GMT -->
</html>
